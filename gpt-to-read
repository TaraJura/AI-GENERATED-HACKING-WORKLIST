CÍLE A STRATEGIE RONDA INVEST 2021-2025

OSNOVA
A.	Strategie RI
B.	Dlouhodobé cíle RI (výhled 5 let)
C.	Střednědobé cíle (výhled 3-5 let)
D.	Krátkodobé cíle (výhled 1-2 roky)
E.	Zdroje (HR, infrastruktura)
F.	Brand, produkty, marketing


A.	Strategie Ronda Invest a.s. (RI) 

Vybudování efektivně fungující finanční platformy adekvátně zhodnocující investice investorů RI a akcionářů při zvážené a akceptované míře postupovaného rizika. Platforma umožňuje investorům z řad veřejnosti si vybrat konkrétní úvěrovou pohledávku a prostřednictvím investice podílet na úrokovém výnosu ale zároveň podstoupit riziko ztráty v případě nesplácení dané pohledávky. Platforma RI je schopná poptávky po investicích jakož i poptávky po úvěrech efektivně zpracovávat. RI adekvátně vyhodnocuje a minimalizuje kreditní riziko při poskytnutí úvěru, po dobu „životnosti“ úvěru kreditní riziko efektivně monitoruje a reaguje na vzniklé situace.  

Finanční platforma – finanční business se vyznačuje několika specifiky: 	
i)	pro poskytování úvěrů jsou využívány cizí zdroje vybrané od veřejnosti, a dosažení pákového efektu (RI si ponechává část úrokového výnosu od dlužníka, který není vyplacen jednotlivým investorům). RI přenáší riziko finančních ztrát na investory, toto riziko se snaží minimalizovat a to zejména důrazem na kvalitu zajišťovacích instrumentů (zejm. kvalitu a likviditu  nemovitostí, osobní angažovanost decision makera dlužníka, procesní instrumenty pro případ vymáhání).   
ii)	poskytování úvěrů podnikatelským subjektům je méně regulováno na rozdíl od úvěrů poskytovaných spotřebitelům. Získávání investorů do investiční platformy bude od 2022 regulováno na úrovni EÚ. RI plánuje získání licence na poskytování P2P úvěrů v Litvě. Cílem regulace je stanovení jistých standardů, na základě, kterých by se  investoři měli být schopní adekvátně rozhodovat, upozornit je na podstupovaná rizika a  rovněž určit minimální standardy vyhodnocování kreditního rizika jednotlivých úvěrů (projektů). Tyto standardy RI dodržuje.  
iii)	Aktuálně poskytované platební služby prostřednictvím RF jsou regulovány ze strany národní banky (aktuálně ČNB). Platforma RI bude po získání licence na P2P úvěry poskytovat platební služby prostřednictvím licencovaného subjektu Paymont v Litvě (Litva se profiluje jako země nejvíce podporující poskytování moderních finančních služeb s pomezí zemí EÚ, např. umožňuje subjektům poskytujícím platební služby být přímo napojen na clearing, tj. klientům otvírat účty s vlastním IBANem). Poskytování P2P úvěrů a platebních služeb má odlišné regulační požadavky a zároveň Paymont (částečně i RI) bude mít i jiné klienty, než pouze klienty RI. Důvodem oddělení licence na poskytování P2P úvěrů (RI Litva) a licence na poskytování platebních služeb (Paymont Litva) je snižování rizika „regulátora“ (tj. že pozastaví poskytování služeb, odejme licenci, udělí pokutu) a taktéž že oba projekty budou mít i odlišné klienty.    

Efektivně fungující – podmínkou zvyšování a udržení efektivního chodu finanční instituce je neustály kritický pohled na prováděné procesy (jak na straně investic, tak na straně úvěrů) a snaha o jejich neustále zlepšování včetně jejich standardizace (neustále hledání best practices – nejlepších způsobů provádění jednotlivých operací). Zefektivňování je možné na úrovni daného konkrétního procesu a taktéž na úrovni potřebného počtu procesů ke konkrétnímu úkolu, produktu apod..
Mezi předpoklady efektivního fungování patří adekvátní popsání procesů, umožňující adekvátní rozhodování při nestandardních situacích, umožňující rychlejší zaškolení nových členů teamu, hledání možných procesních zlepšení. Zároveň pro hledání možných procesních zlepšení je nutné jednotlivé procesy adekvátně měřit a na základě dat procesy postupně zlepšovat.  
Základním předpokladem efektivního fungování je optimální datová struktura (maximální centralizace evidence dat, minimalizace vedlejších datových zdrojů, kompatibilita pomocných evidencí), která povede ke snížení chybovosti, omezí zbytečnou komunikaci, sníží nákladovost vedení evidence událostí a jejich historie, sníží náklady na reporting a zvýší jeho vypovídací schopnost. Zároveň je nutné diversifikovat dodavatele jednotlivých IS systémů z důvodu omezení závislosti na jeden subjekt, výpadek, kterého by mohl ohrozit chod a rozvoj platformy. 
Dalším předpokladem je zvyšování relevantnosti dat (snižování četnosti chybných datových záznamů, zkvalitňování editace dat, jednotné vnímaní obsahu datových polí /včetně kvality definic jednotlivých pojmů vztahujících se k jednotlivých polím/).  


Kvalitní lidský team – dosažení stavu, že členové teamu jsou kompetentní, vzájemně se chápou a podporují, a jsou ochotní se účastnit tvorby nových produktů, nových nastavení, využívání nových nástrojů, kriticky nahlížejí na prováděné postupy a hledají možnosti jejich zlepšení (veškeré podněty pro zlepšení jsou adekvátně vyhodnocovány). 

Zhodnocující vložený kapitál – hodnotný může být pouze projekt, který je schopen zhodnotit prostředky a náklady do něj vložené (buď průběžným generováním prostředků, nebo na základě jednorázového prodeje celého projektu). V rámci finančního businessu existuje více strategií znamenajících rostoucí hodnotu projektu, a to zejména strategie zkrácení doby nutné pro vstup investora na trh získáním fungující platformy,  strategie získání a následný prodej klientské báze jinému subjektu, strategie průběžného dosahování kladného hospodářského výsledku v přiměřené výši k vloženému kapitálu. 
Cílem podnikání RI (od poskytnutí prostředků po jejich vrácení buď řádným splacením, nebo vymožením) je opakovanost přiměřeného kladného hospodářského výsledku, který je jedním z předpokladů rostoucí hodnoty  projektu, přičemž výsledky vymáhání pohledávek jsou součástí tohoto cíle. Předpokladem opakovanosti kladného hospodářského výsledku je rozšíření klientské báze při nákladech regulace (procesní a informační pravidla) a investicích nutných pro obsluhu klientů (zejm. informační systém), která nám umožní dosahovat úspory z rozsahu (obsluha většího počtu klientů). 
Klientskou bázi je možné budovat vlastními silami nebo alternativou je akvizice již vybudované klientské báze. V případě vyvstání nabídky relevantní klientské báze pro růst RI, bude rovněž tato varianta adekvátně zvažována. 

Zvážená a akceptovaná míra rizika – rozumná identifikace, pochopení, monitorování, řízení podstupovaných rizik a jejich efektivní eliminace. RI v rámci podnikání podstupuje zejm.:
i)	úvěrové riziko – riziko, že dlužník nedostojí svým závazkům z úvěrové smlouvy (neschopnost/neochota splatit úvěr). Za složku úvěrového rizika je možné považovat riziko koncentrace, tj. riziko vysoké koncentrace úvěrů do jednoho segmentu podnikání, jedné skupině dlužníků, negativním vývojem, v které by došlo ke zvýšení defaultnosti velké části portfolia poskytnutých úvěrů (např. soustředění se pouze na developerské projekty v Olomouci atd.). RI se snaží riziko eliminovat zajištěním úvěrů nemovitostmi (zejm. jejich adekvátním oceněním), zkoumáním podnikatelských záměrů, právním nastavením obchodů, pravidelnou komunikaci s dlužníky s cílem v adekvátním čase identifikovat hrozící neschopnost splácení.  
ii)	operační rizika – rizika v souvislosti se selháním interních postupů lidí, externích faktorů (zpronevěry, zničení dát, lidská selhání, ztráty dokumentace, použití chybných vzorů používané dokumentace atd.). RI se snaží eliminovat tyto rizika práci s loajálními lidmi, neustálým zlepšováním procesů a kontrolních mechanizmů, zlepšováním IS a postupnou dematerializaci oběhu dokumentů. 
iii)	tržní rizika – rizika, které vyvstávají v důsledku kolísaní cen na trhu a které RI je schopné ovlivňovat pouze nepřímo. Jedná se o:  
a.	 měnové riziko – riziko vznikající v důsledku pohybu směnných kurzů měn (RI pro poskytnutí úvěrů v EUR směnila Kč a kurz v domě odprodeje investorům se může pohybovat).  
b.	úrokové riziko – riziko vyplývající z pohybu úrokových sazeb na trhu (ztrátu, kterou bychom byly nucení akceptovat v případě změny úrokových sazeb na straně aktiv a pasiv např. jako důsledek jejich navázání na tržní sazbu např. PRIBOR). 
c.	reputační – riziko ohrožení důvěry ze strany veřejnosti (negativní informace by mohli vyvolat zájem o ukončení investic, zvýšení nákladů na nábor nových investorů). RI se snaží reputační riziko eliminovat komunikaci s investory, vyplácením investic, snižováním podstupovaných rizik investory,  důvěryhodností holdingu, adekvátními vztahy s regulátorem, odprodejem vymáhaných pohledávek na subjekty mimo RI. 
d.	
e.	
iv)	riziko likvidity – riziko vyplývající z neschopnosti krýt své peněžní závazky (zejm. vyplatit ukončené investice) a nedostatku prostředků pro poskytnutí zajímavých úvěrů. RI se toto riziko snaží snižovat plánováním likvidity. 
v)	další rizika vyvstávající z charakteru podnikání, místa podnikání, s kým spolupracujeme:
a.	 riziko „regulátora“ – riziko vyšší míry „zájmu“ regulátora o RI / RF. Toto riziko RI / RF se snaží minimalizovat přesunem pod zahraničního regulátora v Litvě (který podporuje poskytování moderních finančních služeb) a vytvořením „záložní“ licence v jiné zemi. Zároveň je nutné regulaci adekvátně rozumět (být schopen naplňovat regulační požadavky) a mít dobrý vztah s regulátorem. 
b.	riziko „země“ – v různých zemích EÚ platí různé pravidla (zákony) ve vztahu k úvěrům (např. kdy je možné úvěr postoupit, procesy k uplatnění zajišťovacích nástrojů fungují různě). Pro poskytnutí úvěr v jiné zemi je nutné adekvátně navnímat specifika a poupravit nastavení. Obecně ale business by měl být přenositelný do jiných zemí EÚ.
c.	Riziko „spolupracujících“ subjektů – riziko, že subjekt, se kterým spolupracujeme a který fakticky „vidí“ do celého podnikání (např. banka, která vede účty, vidí pohyb na nich, všechny klienty, subjekt dodávající IT služby má přístup ke klientským datům). RI se snaží tyto rizika eliminovat poskytováním platebních služeb přes subjekt rámci skupiny napojený přímo na clearing (aktuálně CitFin s.d., perspektivně Paymont Litva) a skládáním IS systémů od různých dodavatelů, kdy žádný z nich (kromě interních dodavatelů) nemá přístup ke všem datům.   



B.	Dlouhodobé cíle RI 

V oblasti úvěrů
RI etablovaný hráč na trhu úvěrů pro SME segment v oblasti financování akvizic a developmentu.  RI funguje „v dírách na trhu“ jako specialista na financování akvizic nemovitostí pro cizojazyční klientelu. Díry na trhu jsou např. v důsledku toho, že banky již kladou vysokou administrativní zátěž na klienty při poskytnutí úvěru, jakož i v jeho průběhu; nejsou ochotné financovat cizojazyční klienty; fungují pomalu; právní rizika řeší až od velkých objemů úvěrů; některý typ akvizice nemovitosti (např. dražbu) nejsou schopné uchopit. RI se zaměřuje na bonitní klientelu, která je schopná generovat výnosy a z nich splácet poskytnuté úvěru. 

Zaměření zejména na financování rezidenčních nemovitostí v Praze a blízkém okolí, s přesahem do regionů s likvidním realitním trhem (střední Čechy, Brno a okolí, Plzeň a okolí, Liberec, HK, Pardubice, Ostrava, ČB, příležitostně menší česká krajská města, Bratislava, Košice).

Konkurenční výhoda postavena schopnosti zafinancovat akvizice nemovitostí bankovním klientům, kdy cena úvěru převyšuje nabídky malých a středně velkých bank o cca 2-3% p.a. LTV u úvěrů jsou do 70% tržních hodnot kolaterálu. RI stojí mezi bankami (levnější úvěry ale sešroubovány administrativními požadavky, např. na generálního dodavatele stavby) a „lichváři“ (sazby již neumožňující klientovi adekvátně vydělat, jejichž cílem je v zásadě přebrat projekt klienta). RI funguje jako přestupná stanice do banky (po jistou dobu klient hradí vyšší úroky, kým si připraví podklady (např. adekvátní výkazy, vyřeší právní problémy, získá povolení vyžadované bankami)

RI má odladěnu metodiku a směrnicovou základnu. Úvěrový proces je standardní, drží se metodických pokynů. Existuje funkční SW, umožňující kvalitní evidenci dat a efektivní péči o klienty přes CRM.

Jednotlivé klíčové úseky RI (obchod, risk, provoz) jsou personálně stabilizované, funguje bez problémů outsourcing právních, účetních služeb s IT podpora. Očekáváme nárůst kmenových pracovníků RI/RF na úsecích Obchod, Risk, Provoz/Finance na počet cca 35 lidí.

Obchod na straně úvěrů zvyšuje podíl úvěrových případů na báze retence a doporučení, snižuje se podíl případů z drahých prodejních kanálů (EDS).

Brand RI je známý v okruhu developerů v Praze a krajských městech - Brno a okolí, Plzeň a okolí, Liberec, HK, Pardubice, Ostrava, ČB. RI má pověst instituce, která je dražší, ale umí financovat flexibilně menší projekty (z pohledu velkých bank). RI je etablovaná u zprostředkovatelů pracující s rusky mluvící a vietnamskou klientelu, je pro tyto klienty po bance první volbou.

RI má efektivně fungující systém vymáhání problémových pohledávek. 

Na straně participací
Vybudovaná klientská základna umožňující financování úvěrových případů ze strany investorů. V rámci segmentu P2P dosažená reputace, že RI poskytuje nižší výnosy oproti konkurenci (zejm. Zonky, Bondster, Estate guru), ale tyto investice jsou vysoce bezpeční. Klienti považují investice s RI za vhodnou alternativu k jiným investičním produktům (zejm. dluhopisům, nemovitostním fondům). Paleta investičních možností RI umožňuje klientům vybrat si vhodný úvěr (splatnost, min. výše investice – RI i těmito parametry nabízí alternativu k fondům/dluhopisům, které obvykle umožňují investice až od vyšších částek a obvykle alespoň na střednědobý horizont).

Klienti rozumí, že pro dosažení vyššího výnosu (oproti bankovním vkladům) musí podstoupit jisté riziko a zároveň rozumí, že RI negarantuje vložené investice, že riziko jsou schopní snižovat tvorbou portfolia. 

RI má efektivně nastavené procesy práce s klienty a preklienty a efektivně vede a rozumí obchodním datům pro adekvátní vybudování obchodního vztahu s klienty. Gro klientů využívá online prostředí pro uzavírání investic. RI je ale schopná efektivně obsloužit i klienty, kteří si potřebují vidět, že „firma fyzicky existuje“ na pobočce. 

RI nabízí uživatelům investorsky přívětivé rozhraní, kde získávají rozhodné informace pro svá rozhodnutí. Klienti jsou schopní svá investiční rozhodnutí i automatizovat (zejm. formou autoinvestu na základě definovaných kritérií), co snižuje administrativu jak na straně klientů (nemusí vždy nově si vybírat vhodný úvěr pro investici, podepisovat dokumenty apod.) a i na straně RI, která nemusí klienty opakovaně kontaktovat a přesvědčovat k otočení prostředků.  

RI má vícero produktů zejm. v různých měnách (CZK, EUR, GBP) a nabízí efektivní směnu peněz. 

Finanční ukazatele:
Bilanční suma poskytnutých klienty splácených úvěrů k ultimu 2025 v objemu těsně nad 3 mld. Kč.

Úvěry klienty řádně spláceny. Procento úvěrů v selhání max. 8% - objem problémových úvěrových pohledávek (pohledávek, které klienti řádně nesplácejí v objemu do 240 mil. Kč). RI aktivně vymáhá a snaží se eliminovat případné ztráty klientů.

Uvažovaný hrubý úrokový spread RI (rozdíl mezi úrokovým výnosem a úrokovými náklady, resp. podílem investorů na výnosu z úvěru) na úrovni cca 3,5% - 4%.


C.	Střednědobé cíle RI  

Rozšíření klientské základny jak na aktivní tak na pasivní stránce. 
RI je už relativně známou značkou na trhu poskytování zajištěných úvěrů pro podnikatele ze SME segmentu. Pracuje hlavně s developery a s obchodníky s nemovitostmi. 
Zvětšení klientského portfolia jako předpokladu pro dosažení úspor z rozsahu. Širší klientské portfolio nám umožní jednodušeji zavádět nové produkty (nižší náklady na prodej nového produktu, doplňkové služby stávajícím klientům) a nové formy výnosnosti z klientů, rovněž širší klientská báze nám umožní řídit investiční a úvěrový business při nižších nákladech (získání nového klienta je spojeno s vyššími náklady jako na udržení stávajícího). Nastavení datové struktury a systémů nám umožní obsluhovat řádově více klientů.
Jednou z forem rozšíření klientské báze na straně investic je oslovení klientů na nových trzích v zahraničí. Všechny zahraniční trhy mají svá specifika (měna, ochota investovat do alternativních produktů, právní systém atd.). RI je schopná tyto specifika pojmout a přizpůsobit svou nabídku. Vstup na zahraniční trhy předpokládá i poskytnutí doplňkových služeb pro usnadnění investování, zejm. efektivní a pro klienty atraktivní možnost směny peněz. 

Vybudování obchodního vztahu s klienty (zlepšení práce s klienty) 
Pro budování portfolia klientů je nutné s klienty pracovat a budovat loajalitu k službám poskytovaným RI. Zlepšení práce s klienty vedoucí k rostoucí důvěře k RI a spokojenosti s našimi produkty povede k realizaci opakovaných obchodů, Realizace opakovaných obchodů je spojena s nižšími náklady jako realizace obchodů s novými klienty (náklady akvizice, zmenšení informační asymetrie, zvýšení úložek po prvotním vyzkoušení). 

Efektivita procesů založených na vhodném informačním systému. 
Neustále zlepšování procesů a hledání nejvhodnějších způsobů provádění operací je předpokladem zvýšení a udržení efektivity projektu. Modelem zvýšení efektivity je detailní popsání jednotlivých procesů, následná identifikace rizik souvisejících s jejich prováděním, dále nastavění měření jednotlivých procesů, vyhodnocení naměřených hodnot a následný pokus o zlepšení jednotlivých procesů. 
Nutným předpokladem zlepšení procesů je úspěšná implementace nového IS a postupné zlepšování směrnicové základny. 

Nevybočování z tržních podmínek jak na straně úvěrů tak na straně investic 
Jak na straně úvěrů, tak na straně investic jsme limitovaní vnějšími tržními podmínkami, jsme příjemcem ceny pro námi obsloužitelný segment trhu (např. s ohledem na výši požadovaného výnosu investory nejsme schopní poskytovat úvěry s nižšími sazbami)  Podmínkou růstu na trhu je nutné efektivní sledování vydefinované relevantní konkurence (jejich podmínek, produktových řad, používaných motivačních nástrojů atd.) a pružné reakce na jejich pobídky. 

Automatizace 
Zavádění automatizovaných procedur výrazně snižuje administrativní zátěž a vede klienty k vyšší míře opakovaných obchodů (autoinvest a prodej na sekundárním trhu jiným participantům). Automatizace vyhodnocování chování klientů (případně skupin klientů a preklientů) umožňuje více individualizovat, přizpůsobit a zaměřit jednotlivé nabídky/pobídky. 

Prohlubování znalostí v oblasti regulace
Projekt podléhá regulaci ve dvou rovinách a to i) rovině poskytování platebních služeb a ii) poskytování P2P úvěrů. Obě tyto roviny mají odlišné regulační požadavky (např. platební služby na znalost AML procedur, P2P v oblasti posuzování úvěrů, informovanosti investorů)
Regulace jak platebních služeb, tak regulace crowfundingu (včetně poskytování P2P úvěrů) na úrovni EU, případně specifika na jednotlivých zahraničních trzích a její dynamika ovlivňuje naše aktivity, přičemž budování přiměřených kompetencí v této oblasti nám umožní efektivněji na ni reagovat. Včasný monitoring změn regulace je nutní podmínkou efektivních reakcí na změny. Rovněž pochopení specifik v oblasti regulace marketingu v jednotlivých zemích nám umožní oslovovat širší skupiny potenciálních klientů. 

Znalost specifik jednotlivých zemí EÚ, na které se RI se svými produkty zaměřuje
Pochopení specifik chování a zvyklostí lidí v jednotlivých zemích EÚ nám umožní s nimi marketingově komunikovat a dostat se do podvědomí (např. síla media  seznam.cz v ČR).

Rozšíření forem výnosové stránky podnikání 
Výnosovou stránku je možné rozšířit více kanály, např. podílem na zisku z námi financovaných projektů, poskytováním doplňkových služeb investorům (směna peněz, přednostní nákup investic, zhodnocování volních prostředků pod velkou platební institucí, poplatkování platebních služeb apod.). RI / RF zvažuje jednotlivé možnosti. 

Finanční řízení 
Nastavení úvěrů (splatnost) reflektuje požadavky investorů (je nepravděpodobné, že by investoři investovali do úvěrů se splatností 20 let bez možnosti vystoupení z investice). RI má nastavený systém jak je schopná udržet kvalitního úvěrového klienta v době splatnosti úvěru při udržení investorů (prolongace existujících participací, vyplacení pouze části investorů, kteří by nechtěli pokračovat dále…). RI na základě zkušeností a znalosti investorů je schopná odhadnout tlak na cash flow při splatnostech úvěrů. 
RI je schopná adekvátně odhadovat ukončení jednotlivých úvěrů (včetně postupného vyplácení developerských projektů) a na to navázat obchodní aktivity (tlačení klientů do autoinvestu, informování s aktuálními nabídkami v daném čase). 

Finanční ukazatele:
Bilanční suma poskytnutých klienty splácených úvěrů k ultimu 2023 v objemu blízkému 2 mld. Kč.

Úvěry klienti řádně spláceny. Procento úvěrů v selhání max. 8% - objem problémových úvěrových pohledávek (pohledávek, které klienti řádně nesplácejí v objemu do 160 mil. Kč)

Uvažovaný hrubý úrokový spread RI (rozdíl mezi úrokovým výnosem a úrokovými náklady, resp. podílem investorů na výnosu z úvěru) na úrovni cca 3,5% - 4%.

D.	Krátkodobé cíle RI 

CÍLE NA STRANĚ AKTIV 

a.	zvětšení portfolia úvěrů 

	Předpokladem růstu objemu poskytnutých úvěrů při rozumní míře rizika je adekvátní objem zdrojů (viz cíle na straně investic). 

	Důraz je kladen na uhrazené výnosy, resp. výnosy, které budou s vysokou mírou pravděpodobnosti uhrazené, případně vymožené. Předpokladem je zlepšení odhadů reálného skončení obchodu (např. vymáhání z naší strany, profinancování, reálnost a pravděpodobnost úspěšnosti záměru klienta).  

	Pravidelný monitoring a kontakt s úvěrovými dlužníky zvyšuje pravděpodobnost odchycení „problému“ včas, rovněž obsahu komunikace s klientem napoví, zda je s ním možná dlouhodobá spolupráce. 

	Standardizace a zvýšení automatizace tvorby úvěrové dokumentace a snížení chybovosti. 

	vytěsňování rizikovější platících klientů z portfolia ve prospěch bonitnějších klientů (například vytěsňování úvěrování pozemků bez ÚR a nahrazovaní hotovými rezidenčními aktivy).

•	Standardizace úvěrových produktů, jejich parametrů (objemy, splatnosti, režimy splácení, zajištění/LTV, preferované lokality, poplatky), zvládnutí prudšího nárůst počtu obchodních případů z hlediska obsluhy klientů a udržení pořádku v datech, dokumentech, komunikaci uvnitř i s klienty.
Cílové skupiny: developeři, obchodníci s nemovitostmi, cizinci podnikající v ČR, podnikající zejména v Praze, středních Čechách a bonitních krajských městech. Výjimečně pak v jiných krajských městech ČR, nebo na Slovensku.

•	Kalibrace směrnicové základny, metodiky, zlepšování procesů (procesy čerpání, zakládání BÚ v RF, součinnosti při prodejích kolaterálu a vyplácení úvěrů).

•	Brand RI zatím málo známý u cílových klientů, nicméně známý u zprostředkovatelů. Snaha brand RI prezentovat jako mladou perspektivní platformu s flexibilními úvěrovými produkty, nebankovou, tudíž se schopností volnějšího nastavení úvěrů, dražší, no výhodné pro klienty. 

CÍLE NA STRANĚ PASIV

a.	zvětšení klientské báze 

	Prodej produktů stávajícím a novým klientům je odlišně nákladný, náklady na získání nového klienta jsou vyšší než náklady na udržení stávajícího klienta. 

	Vyzkoušení spektra prodejních kanálů a identifikování, které kanály jak fungují, pochopení chování lidí v různých médiích. 

	Vstup na zahraniční trh (SK, DE) a navnímání specifik těchto trhů 

	Efektivní a adekvátní evidence dat pro obchodní účely 

	Efektivní tok dat 

	Pochopení chování klientů (např. zda si nejdříve potřebují osahat produkt, po jaké době lze očekávat navýšení investice, zda a jak reagují na různé pobídky…) 


b.	růst bilanční sumy jako předpokladu adekvátního objem zdrojů pro poskytování úvěrů 

	Předpokladem adekvátního řízení zdrojů je zlepšení pochopení našich pasivních produktů, jejich atributů a vztahů mezi nimi, chování klientů ve vztahu k jednotlivým atributům. 

	Adekvátní sledování konkurence a adekvátní reakce na vývoj na trhu včetně systematického sledování reakcí našich klientů na pobídky ze strany konkurence. 

PODPŮRNÉ CÍLE

a.	zkvalitnění datové struktury a procesů

	Maximální zkvalitnění základní datové struktury, aby data, se kterými pracujeme, byla vedena na jednotně na omezeném počtu míst. Zkvalitňováním struktury evidence dat dosáhneme snížení rizik vyplývajících z roztříštěnosti evidencí (různosti dat v jednotlivých evidencích), snížení nákladnosti vedení, zlepšení zdrojů pro reportování a zkvalitnění práce s daty při jejich analýze a rozhodování na základě těchto analýz. Zároveň je nutné omezit závislost na jediném dodavateli IS, kdy jeho „výpadek“ by mohl ohrozit rozvoj RI. Při evidenci dat v různých systémech je nutné, aby tyto komunikovali vzájemně mezi sebou a aby na různých místech byly ty stejný data.   

	Zvýšení vypovídací schopnosti dat ve vztahu k námi prováděným procesům, tak aby analýzy dat bylo možné provádět na vypovídajících datech (např. důvody nedotažení participace atd.).    

	Popsání, následné definování rizik jednotlivých procesů, nastavení měření procesů a vyhodnocení naměřených dat a případný redesign některých procesů. 

	Nastavení reportingu adekvátně reflektujícího jednotlivé činnosti, předpokladem čeho je vhodná datová struktura a adekvátní vykazování jednotlivých operací (dle příznaků). Předpokladem je sjednocení přístupu k nastavení reportingu (vydefinování účelů, vhodnosti a adekvátnosti pro jednotlivé uživatele reportů atd.)

Finanční ukazatele:
Bilanční suma poskytnutých klienty splácených úvěrů k ultimu 2021 v objemu blízkému 0,7mld. Kč.

Úvěry klienti řádně spláceny. Procento úvěrů v selhání max. 8% - objem problémových úvěrových pohledávek (pohledávek, které klienti řádně nesplácejí v objemu do 56 mil. Kč)

Uvažovaný hrubý úrokový spread RI (rozdíl mezi úrokovým výnosem a úrokovými náklady, resp. podílem investorů na výnosu z úvěru) na úrovni cca 3,4%.


E.	Zdroje (HR, infrastruktura)

Základním předpokladem úspěšného rozvoje projektu RI je zajištění a rozvoj zdrojů. 

HR
Klíčovým zdrojem RI jsou lidi pracující na projektu. Startovací team RI je postaven na bývalých pracovníků DZ, kteří se osvědčili v minulosti. Tyto osoby jsou brány jako osoby, které projekt mají manažersky hlídat a řídit. 

Věková skladba lidí (30-40 let) žádá doplnění teamu mladou krví, která udrží v projektu svěží mentalitu, která je zcela nezbytná pro další rozvoj a inovace zejména v oblasti vývoje produktů, v prodeji, marketingu a vedení dat. 

Výhled růstu počtu kmenových pracovníků RI bez outsourcingu:

Úsek	2021	2022	2023	2024	2025
RISK	1	1	2	3	4
OBCHOD - "uvery"	2	2	3	4	5
OBCHOD - "vklady"	4	4	6	8	8
BACK OFFICE / provoz	3	3	4	5	5
Finance	2	3	3	3	3
Rezerva	3	4	5	5	5
CELKEM	15	17	23	28	30

Budování pracovního teamu má být založen na výchově absolventů bez špatných návyků z jiných organizací. 

Filosofie RI v oblasti HR má být budování projektu na mladých lidech - dát mladým lidem šanci se realizovat v zájmu rozvoje projektu a rozumně skombinovat zkušenosti starších s drivem a energii mladých. Právě práce v méně regulovaném prostředí má být výhodou, kdy člověk po škole bude mít možnost seberealizace a osobního růstu. Pro udržení mladých nadaných bude potřebné dobré finanční ohodnocení důležitých pracovníků, abychom zamezili fluktuaci. 

Infrastruktura, SW
Projekty RI/RF mají být od počátku zaměřeny na efektivní sběr a vedení dat. Projekty mají vyvinout maximální úsilí, aby data, které o klientech na straně úvěrů a na straně investic strukturovaně evidovali a umně s nimi pracovali v zájmu rozvoje obchodní činnosti (dobrá analýza dat usnadní kalibraci produktů, zvýší retenci, pomůže lépe zaměřovat MKT aktivity, pomůže v řízení rizika, ulehčí administrativu v oblasti vedení účetnictví a reportingu, ...).

Aktuálně evidence dat RI probíhá v SW SPV Commander (SPVC). Evidence je nicméně velice provizorní s potřebou rozsáhlého rozšíření a vývoje. První část pro zlepšení evidence představuje CRM systém. 

Projekt RF běží na serverech Citfinu, nicméně bude potřebné, abychom měli vlastní SW rozhraní pro evidenci dat klientů RF, v rámci kterého zvládneme nejenom zrcadlově evidovat stavy účtů klientů RF, ale časem samostatně poplatkovat, detailněji evidovat – tedy ovládat dění na účtech RF pokud možno ze samostatného SW rozhraní (nad rámec současného režimu kdy vidíme v principu online zůstatky na účtech klientů RF a pohyby na účtech s denním prodlením).

Sídlo, kanceláře, pobočka
RI v letech 2021-2023 bude v režimu sídla na Ruzyni (adresa firem VK) a klientské pobočky na Bredovském dvore. 


F.	Brand, produkty marketing 

Brand
V principu budujeme brand Ronda Invest, coby instituce, která má nosné produkty (úvěry a investice do úvěrů). Brand Ronda Finance je doplňkovým.

Samotný název Ronda je o něco hůř uchopitelný, protože jde o geografický název turisticky hojně navštěvovaného města v jižním Španělsku, doménu ronda.cz vlastní eshop s potřeby pro chovatele zvířat a poměrně silnou MKT kampaň má brand rondo.cz (věrnostní portál). Brand Ronda pak ve světě používá švýcarská hodinářská firma.

U klientů lze očekávat, že si brand projektu zapamatují nejprve jako Ronda, co bude trochu komplikovat vyhledávání ve fulltextu. Je proto vhodné, abychom klienty naučili 2-slovný název brandu Ronda Invest, který pak lehce vyběhne na klienty ve fulltextu, a v pohodě se dostanou na web RI.  

Logo RI/RF má společný znak, kterým je velkými tiskacími písmeny napsané slovo RONDA s doplňkem Invest, případně Finance zmenšeným písmem pod textem.  Logo je doplněno kroužkem z levé strany, který zasahuje do začátečného písmena R. Kroužek účelově navazuje na slovo ronda, které ve španělštině znamená „kolo“ a i pro neznalce španělštiny evokuje slovo „round“ z anglického jazyka. Logo je moderní, podobně jako webové stránky projektů RI a RF.

                            
              
Cílem brandu RI je budovat povědomí o existenci úspěšné finanční instituce, která úvěruje podnikatele, kteří mají, nebo chtějí koupit nemovitost, přičemž zvládnou platit dražší úvěr coby kompenzaci za to, že úvěr vyřídí rychle a s volnějšími podmínkami jako v bance. 

Brand RI se má prezentovat jako moderní platforma, typologicky podobná jiným perspektivním nebankovním projektům (Zonky), kam chodí dobří bankovní klienti. Pro klienty investory má být RI vnímaná rovněž jako něco moderní, progresívní, vydělávající na konzervativním podnikání (úvěry zajištěné zástavním právem k nemovitostem), kde investice do úvěru nese svůj stabilní výnos a riziko je pečlivě řízené.

Měření známosti značky bude velice složité, nicméně se o to pokusíme.

 
Úvěrové produkty
     
Nosným produktem projektu RI je úvěr zajištěný nemovitostí, určený pro podnikatele působícího zejména v Praze, případně v ekonomicky fungujících krajských městech ČR, když předmět zajištění úvěru se bude nacházet v Praze, případně jiných likvidních lokalitách. U úvěru bude identifikovaný beneficial owner (BO), který bude zpravidla za úvěr osobně ručit, přičemž účastníci úvěrového vztahu podepíší notářsky zápis o uznání dluhu co do důvodu a výše a svolení k vykonatelnosti. Pouze okrajově se bude věnovat úvěrování na Slovensku (kolaterál v Bratislavě a ekonomicky fungujících krajských městech SR, případně likvidních lokalitách). 

Předpokládané LTV u úvěru bude do 60% u běžných nemovitostí, 70% u rezidenčních nemovitostí v Praze, přičemž hlavní konkurenční výhodou produktů bude:
-	vyřízení i složitých úvěru v řádech jednotek týdnů (vysoká rychlost zpracování úvěrových požadavků),
-	vysoká odbornost úvěrového teamu RI (schopnost řešit právní vady a složitější konstrukce vypořádání vad na kolaterálu),
-	možnost čerpání bezúčelových prostředků
- 	možnost prodloužení úvěru 
-	možnost individuálního nastavení splácení jistiny
-	možnost předčasného splacení bez sankce (v pravidelných cyklických opcích)
-	přijatelné úrokové sazby (8-9% p.a.)
-	přijatelné poplatky (poskytnutí úvěru 0,5-0,8% výše jistiny), vedení ÚÚ / správu úvěru (0,1-0,4% p.a.)
-	úvěry poskytované v CZK a EUR

Většina produktové nabídky je derivaci výše uvedeného, kdy marketingový název produktu evokuje parametry produktu, případně cílový segment.

Doplňkovým produktem je Úvěr na nákup pohledávek, u kterého půjde o zajištění pohledávkami. Tento produkt bude nabízen pouze profesionálním obchodníkům s pohledávkami. Očekáváme pak, že se k nám dostanou časem i zajímavé informace o prodávaných pohledávkách a tudíž investičních příležitostech na trhu.

Přehled uvažovaných produktů:
	AMERICKÁ HYPOTÉKA RONDA INVEST
	INVESTIČNÍ ÚVĚR RONDA INVEST
	PŘEKLENOVACÍ ÚVĚR RONDA INVEST
	DEVELOPERSKÝ ÚVĚR RONDA INVEST
	POHLEDÁVKOVÝ ÚVĚR RONDA INVEST

Hlavním cílem v prvních kvartálech bude zejména růst objemu úvěrového portfolia s důrazem na přiměřenou výnosnost a riziko. Posléze bude snaha přejít z kvantitativních na kvalitativní ukazatele - růst výnosnosti v mezích přijatelného rizika, snaha dělat opakované obchody a zlevňovat náklady úvěrového procesu skrz dostatečně efektivní procesy a využívaní pokud možno co nejlevnějších prodejných kanálů.


Investiční produkty

Na straně pasiv je produkt Participace. Jde o produkt, který je neregulovaný ze strany ČNB, kdy inspirace při nastavení produktu je čerpána z P2P projektu Zonky.

Participace je investiční instrument umožňující spolufinancovat úvěrové klienty RI, když úvěrové pohledávky jsou zajištěné kvalitními nemovitostmi nebo bonitními pohledávkami. Investor (Participant) formou participací získává možnost investice do prověřených úvěrových pohledávek se zajímavým výnosem a vysoce bonitním zajištěním.

Participace je závazkovým vztahem mezi RI a Investorem (Participantem), který Investorovi (Participantovi) zakládá právo na výplatu části jistiny (dle podílu jeho investice na objemu úvěru) a části úrokových výnosů z úvěrových pohledávek, do kterých Investor (Participant) na základě svého vlastního uvážení investoval.

RI vykonává profesionální správu, monitoring a vymáhání úvěrových pohledávek, když úvěry nejprve sama poskytuje a až posléze nabízí zájemcům možnost Participace na úvěrové pohledávce.

RI doporučuje v zájmu rozložení úvěrového rizika nabývat participace na bázi portfoliového principu, tedy investovat do většího počtu participací.

RI by na měsíční bázi vyplácí Participantům podíl na inkasované splátce úvěrové pohledávky a to s měsíčním zpožděním (z důvodu, že tým získáváme čas na řešení případného prodlení dlužníka).

REŽIMY PARTICIPACE V SOUČASNOSTI

	PARTICIPACE DO INDIVIDUÁLNÍHO ÚVĚRU

REŽIMY PARTICIPACE V BUDOUCNOSTI
	PARTICIPACE DO PORTFOLIA ÚVĚRŮ
	PARTICIPACE S MOŽNOSTÍ PŘEDČASNÉHO UKONČENÍ
	AUTOINVEST 


VÝHODY PARTICIPACE
•	pravidelný nadstandardní výnos participace ve výši až 6% p.a.* 
•	žádné vstupní poplatky
•	možnost získání bonusu u vybraných investic 
•	vysoce kvalitní zajištění investice
•	možnost volby doby trvání participace
•	profesionální správa investice 
__________________________________________________________________________________________
* u vybraných úvěrových případů, v závislosti od výše úrokové sazby úvěrové pohledávky, doby splatnosti a výše Participace


PARAMETRY
•	doporučená výše individuální participace: od 1 000 Kč 
•	cílová splatnost: 12 - 60  měsíců, případně individuálně 
•	měsíční úhrady inkasovaných splátek z úvěrů Investorovi (Participantovi) 
•	průběžné splácení jistiny participací podle režimu splácení jednotlivých úvěrových pohledávek
•	Participant nemá smluvní právo na předčasné vyplacení Participace, je nicméně oprávněn požádat RI o vyplacení Participace (marketingová funkce umožnění vystoupení)
•	Podíl na výnosu – cílováno cca 55% 



MIMOŘÁDNÉ ODKUPY PARTICIPACÍ

Investor (Participant) není oprávněn Participace převádět na třetí osoby, zřizovat k nim práva třetích osob, pronajímat je, či jakkoliv s nimi disponovat. 

RI má možnost Participace zpětně odkupovat a znova je přeprodávát. 

Uvažovaná výše interního poplatku za předčasné vyplacení participace k úvěrové pohledávce, která není v režimu prodlení se souhlasem RONDA INVEST: 3% x výše participace x počet dní do doby splatnosti participace/365, min. ve výši 1% zůstatku jistiny Participace, minimálně vy výši provize vyplacené Zprostředkovateli Participace za sjednání Participace.


GARANCE ODKUPU PARTICIPACÍ

Dle právníků – specialistů na regulaci, nelze u Participací klientům nabídnout garance odkupu. S tímhle instrumentem tudíž zatím nelze pracovat.


DISTRIBUCE 

AKVIZICE KLIENTA - PARTICIPANTA
a) direct kontakt klienta na pobočce
b) direct kontakt klienta přes online portál
c) klient přes zprostředkovatele (EDS)
d) affiliate program 
e) friends and family 


7.4.2021

